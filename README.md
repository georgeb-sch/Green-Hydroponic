# Green-Hydroponic

Open source Πράσινη Υδροπονία στα πλαίσια της Κυκλικής Οικονομίας!

Ένα σύστημα υδροπονίας αυτοματοποιημένο χρησιμοποιώντας ανανεώσιμες πηγές ενέργειας.
Έτσι οι μαθητές μας θα μπορούν να αναπτύξουν το δικό τους “κήπο της γειτονιάς” μεταμορφώνοντας τις καθημερινές συνήθειες των ίδιων και της κοινότητάς τους, ενισχύοντας έννοιες όπως η κυκλική οικονομία, εξοικονόμηση πόρων κτλ.

Το σύστημα που προτείνουμε
    • Μπορεί να εφαρμοστεί παντού εύκολα
    • Παρουσιάζει ελάχιστες ασθένειες μιας και δεν υπάρχει πλέον έδαφος ή ζιζάνια, με συνέπεια να μειώνεται δραστικά η ανάγκη εφαρμογής φυτοφαρμάκων,
    • Λύνεται ριζικά το πρόβλημα της χαμηλής γονιμότητας που εμφανίζουν πολλά εδάφη θερμοκηπίου,
    • Ιδιαίτερη χρήσιμη είναι η υδροπονία όταν το χρησιμοποιούμενο για άρδευση νερό έχει υψηλή περιεκτικότητα σε άλατα,
    • Το κόστος θέρμανσης είναι μειωμένο, σε σχέση με ένα θερμοκήπιο. 
    • Τα φυτά αναπτύσσονται πιο γρήγορα.
    • Απόλυτος έλεγχος της θρέψης των φυτών.
    • Απαλλασσόμαστε από τις εργασίες της προετοιμασίας του εδάφους (όργωμα, φρεζάρισμα, βασική λίπανση, κ.λπ.) με αποτέλεσμα, αφενός μεν να μειώνονται οι ανάγκες σε εργατικά και αφετέρου να είναι δυνατή η φύτευση νέας καλλιέργειας αμέσως μετά την απομάκρυνση της προηγούμενης,
    • Αύξηση των αποδόσεων >20%
    • Είναι κατάλληλο για καλλιέργεια καλλωπιστικών φυτών δίνοντας μάλιστα φυτά καλύτερης ποιότητας.
    • Υπάρχει η δυνατότητα αποτελεσματικότερης προστασίας του περιβάλλοντος όταν η καλλιέργεια λαμβάνει χώρα σε κλειστό υδροπονικό σύστημα. Χάρις στη δυνατότητα συνεχούς ανακύκλωσης του θρεπτικού διαλύματος, όλα τα λιπάσματα που χορηγούνται στην καλλιέργεια αξιοποιούνται από τα φυτά με συνέπεια να μην διαφεύγουν κάποιες ποσότητες στο περιβάλλον και να το επιβαρύνουν. 
Κυριότερα χαρακτηριστικά της πρότασής μας
    • Χρήση ανακυκλώσιμων υλικών στο μεγαλύτερο βαθμό στην κατασκευή μας, κάνοντας πράξη την κυκλική οικονομία.
    • Χρήση ανανεώσιμων πηγών ενέργειας για ελάχιστη χρήση ηλεκτρικής ενέργειας.
    • “Έξυπνος” έλεγχος της αντλίας με διαστήματα standby λειτουργίας ώστε να μειωθεί η ανάγκη ενέργειας, να αυξηθεί η αξιοπιστία του συστήματος χωρίς να έχουμε σημαντική μείωση στην βλάστηση των φυτών μας.
    • Συνεχή μέτρηση των χρησιμοποιούμενων πόρων (ενέργεια και νερό) ώστε να μπορούμε να βελτιώσουμε την απόδοση.
    • Σύνδεση με βρύση για μόνιμη παροχή νερού.
    • Υπολογισμός στάθμης δεξαμενής νερού και αντίστοιχα συμπλήρωση νερού.
    • Μέτρηση αγωγιμότητας νερού 
    • Αυτόματη μέτρηση pH 
    • Μέτρηση θερμοκρασίας και υγρασίας τόσο για να προσαρμόσουμε τη λειτουργία του συστήματος υδροπονίας κατάλληλα αλλά κυρίως να εισάγουμε τους χρήστες/μαθητές στην παρακολούθηση του μικρο-κλίματος της εφαρμογής μας
    • Ενημέρωση κάθε στιγμή μέσω αυτοματισμού ανοικτών τεχνολογιών home-assistant για όλα τα λειτουργικά δεδομένα.  https://github.com/home-assistant/home-assistant
    • Ενέργεια για την λειτουργία της αντλίας και του αυτοματισμού
    • Νερό που χρησιμοποιήθηκε για την πλήρωση.
    • pH
    • Στάθμη νερού
    • Θερμοκρασία
    • Υγρασία